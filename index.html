<<!DOCTYPE html >
<html>
<head>
    <title> il volto femminile del desiderio di pace </title>
<link rel="stylesheet" type="text/css" href="styles/main.css">
</head>
<body>
<div class="head">
<header>
         Il volto femminile del desiderio di pace
</header>
     <div class="subhead">
        Nigeria del Nord
     </div>     
</div>
<div class="content">
    <div class="headline hl1">
        Insicurezza alimentare, degrado ambientale e violenza.
        </div>
    In Nigeria la crisi migratoria va letta alla luce di più fattori, tra questi il desiderio di pace, la ricerca di stabilità e specifici ruoli di genere. I dati pubblicati nel giugno 2016 dall’Organizzazione internazionale per le migrazioni parlano di 2 milioni di nigeriani costretti ad abbandonare le proprie case. Nella stessa chiave di lettura vanno incluse le questioni sistemiche che gravano sul Paese. Il 60% dei nigeriani vive in condizioni di estrema povertà, senz’acqua e altri generi di prima necessità; il 70% di questo segmento demografico è costituito da donne e bambine. L’Alto commissariato delle Nazioni Unite per i rifugiati (UNHCR) parla di 59,5 milioni di sfollati a livello globale, di cui il 17% provengono dall’Africa Subsahariana. 
    <img src="images/nigeria.jpg"> 
    Secondo le statistiche, 3,7 milioni sono rifugiati e 11,4 milioni invece sfollati interni, di cui 4,5 milioni solo nel 2014.
    <p> La Nigeria del Nord è caratterizzata da un clima semi-arido che, con meno di 600 millimetri di precipitazioni all’anno, diventa la zona più secca di tutta la fascia del Sahel africano, con conseguenze devastanti per la biodiversità del terreno. L’agricoltura si concentra nella parte centrale del Paese, e rappresenta il 42% del Prodotto interno lordo nazionale. 
    L’80% dei nigeriani nel Nord vive di pastorizia e produzione agricola, ma la regione rimane la meno efficiente da un punto di vista sia economico che infrastrutturale. L’alto tasso di povertà da un lato, e gli attacchi terroristici di Boko Haram dall’altro, hanno contribuito alla distruzione delle aree agricole del Paese, con un conseguente accentuarsi dell’insicurezza alimentare e una diminuzione della produzione di generi alimentari, per cui i contadini si sono visti costretti ad abbandonare le proprie case. E chi è fuggito non ha intenzione di tornare, per paura del conflitto.
        <div class= "headline hl1">
        Le protagoniste del conflitto:
    </div>
     Come racconta Chitra Nagarajan, “le donne vittime e sopravvissute delle violenze sono solo un lato della medaglia: esistono anche quelle attivamente impegnate sia nel Jamāʻat Ahl as-Sunnah lid-daʻwa wal-Jihād [Boko Haram, o JAS, NdT] che in gruppi opposti che invece lottano contro la setta estremista.” Se da un lato le donne vengono spesso identificate come vittime in caso di crisi o di guerra, non va trascurato il fatto che molto spesso abbiano invece un ruolo attivo nel conflitto stesso. Le seguaci di Boko Haram non sono sempre figure passive e apolitiche, ma spesso diventano attiviste consapevoli in campo religioso e politico. Sono inoltre un tassello chiave nelle strategie del gruppo, che si è imposto con efficacia nell’intera regione. Non di rado ragazze insospettabili che nascondono un’arma sotto i vestiti riescono a muoversi indisturbate. Intervistata dalla CNN, una vittima sfuggita ai ribelli, racconta che le bambine facevano a gara per trasportare le bombe, cosi facendo speravano di mettere fine agli abusi sessuali che erano costrette a subire.</p>
     <p>La mancanza di dati ufficiali sulle violenze sessuali e sui numeri delle combattenti non giova certo alla strategia adottata dal Governo nigeriano per far fronte alla crisi. Se da un lato le donne schierate in favore della pace vedono riconosciuto il proprio impegno, a quelle che sfuggono dalle mani di Boko Haram non viene offerto nessun tipo di appoggio, e le sfollate nei campi rifugiati non hanno alcuna possibilità di sostentamento. I volti e le voci delle vittime che fanno ritorno alle proprie comunità di appartenenza si perdono nel pregiudizio di una società che vede in loro unicamente lo stigma indelebile del gruppo terroristico. Questa situazione crea ulteriore vulnerabilità e potrebbe degenerare in un esacerbarsi del malcontento, e quindi in altra violenza.Sia il Governo nigeriano che la comunità internazionale devono iniziare a guardare alle donne come artefici del cambiamento, come forza di mobilitazione sociale in grado di mitigare l’impatto della violenza e del degrado ambientale. La situazione delle sfollate va urgentemente analizzata e gestita. Infine, le donne vanno coinvolte nelle fasi strategiche di progettazione e attuazione delle misure di intervento.</p>
     <img src="images/donna.jpg">
</div>
</body>
</html>
